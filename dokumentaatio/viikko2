Mitä olen tehnyt tällä viikolla?

Tällä viikolla sain tehtyä projektiin tietorakenteen sekä itse algoritmin pääosin valmiiksi.
Käytin jonkun verran aikaa tutustuakseni markovin ketjun ja trien soveltamiseen tähän käyttötarkoitukseen, mutta
suurin osa ajasta meni bugien ja ongelmien selvittämiseen itse koodauksen lisäksi.
Tein myös testit sekä tietorakenteelle ja algoritmille.
Aikaa käytin yhteensä noin 10 tuntia.

Miten ohjelma on edistynyt?

Ohjelma toimii lyhyiden, manuaalisesti kirjoitettujen syötteiden kanssa lähes niin hyvin kuin mahdollista.
Joudun todennäköisesti hieman muuttamaan jotain toimintaperiaatteita, mutta ainakin tässä vaiheessa projektin ydin on valmis.

Mitä opin tällä viikolla / tänään?

Opin ymmärtämään syvemmin markovin ketjua ja sen käyttäytymistä eri syötteillä.
Opin myös siihen liittyvistä ongelmista sekä tulevaisuudessa huomioon otettavista asioista.

Mikä jäi epäselväksi tai tuottanut vaikeuksia?

Ongelmia tuotti etenkin syötteen viimeisten nuottien käsittely.
Jos ne jätti kokonaan lisäämättä tietorakenteeseen, ilmeni kriittisiä ongelmia.
Päädyin lisäämään viimeiset nuotit pienemmillä asteilla.
Tämä voi tehdä generoinnista hieman satunnaisempaa, mutta ainakaan vielä se ei ole tuottanut ongelmia.
Testit tuntuivat hieman riittämättömiltä, sillä ohjelma vaatii manuaalista arviointia sävellysten tasosta.

Mitä teen seuraavaksi?

Ensi viikolla teen mahdolliseksi midi-tiedostojen syötön ja muutan ohjelmaa niin, että se myös palauttaa midi-tiedostoja.
Sen jälkeen alan testaamaan ohjelmaa suuremmalla määrällä syötteitä.
Myös rytmin ottaminen huomioon olisi tavoitteena saada tehtyä, mutta tämän toteutus on vielä hieman epäselvää.
